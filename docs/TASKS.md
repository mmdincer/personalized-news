# Kişiselleştirilebilir Haber Beslemesi Projesi

Node.js ve React kullanarak kişiselleştirilebilir bir haber beslemesi olan bir web uygulaması geliştirmenizi istiyoruz. Bu görev, Node.js, React ve API kullanımınızın anlaşılmasını, aynı zamanda yazılım mühendisliği prensiplerini uygulama yeteneğinizi değerlendirmek için tasarlanmıştır.

Görev içeriği aşağıdaki gibidir.

## Görev Tanımı

1. Kişiselleştirilebilir bir haber beslemesi web uygulaması geliştirin.
2. Haberler farklı kategorilerde (Teknoloji, Spor, Ekonomi vb.) listelenebilir olmalıdır.
3. Kullanıcılar kendi ilgi alanlarına göre kategorileri seçip, haber akışını özelleştirebilmelidir.
4. API kullanarak haber kaynaklarını dinamik olarak besleyin.
5. Kullanıcı kaydı ve kimlik doğrulama (Authentication) işlemleri Node.js üzerinde güvenli bir şekilde sağlanmalıdır.
6. Ara yüz React, backend ise Node.js ile geliştirilmelidir.
7. En az bir haber API'si entegre edilmelidir (NewsAPI, OpenNews, NewsCred, The Guardian, New York Times, BBC News, NewsAPI.org)
8. API anahtarlarının güvenli bir şekilde yönetilmesi sağlanmalıdır.
9. Uygulama sade, kullanıcı dostu ve modern bir tasarıma sahip olmalıdır.
10. Web uygulamasının mobil cihazlar için uyumlu (responsive) olması, isteğe bağlı olarak gerçekleştirilebilir.

## Teslim Şekli

Görevi tamamladıktan sonra:

- Hazırladığınız projeyi GitHub üzerinde paylaşın.
- Kaynak kodları ve çalışır durumda bir sürüm bulunmalıdır.
- Projeye ait kullanım kılavuzu veya README dosyası eklemeyi unutmayın.
- **Teslim süresi:** 1 hafta

## Dikkat Edilmesi Gerekenler

- Görevde belirtilen işlevler, kişiselleştirilebilir bir haber beslemesi uygulaması için yeterli olacak şekilde sade tutulmuştur.
- Daha karmaşık özellikler ekleyebilirsiniz, ancak temel işlevleri tamamlamaya odaklanmanız önemlidir.
- **Node.js ve React kullanımı zorunludur.** Bu teknolojilerdeki yeteneklerinizi görmek bizim için değerlidir.
- API anahtarlarının güvenliği sağlanmalı, açıkta bırakılmamalıdır.
